\chapter{Clusters e clustering}
	Con il nome di \emph{clustering} si definisce la tecnica non supervisionata utile al raggruppamento di oggetti in insiemi secondo determinate regole. Gli elementi appartenenti allo stesso \emph{cluster} sono più simili tra loro rispetto a quelli contenuti negli altri gruppi. La \emph{cluster analysis} è diventata una componente molto importante nell'analisi dei dati, sia in campo scientifico che industriale. Quando un insieme di dati deve essere organizzato, questa tecnica assegna ogni singolo dato ad un gruppo utilizzando strutture presenti nei \emph{raw data}.

	L'apprendimento non supervisionato è una tecnica che consiste nel fornire al sistema una serie di dati in input che, successivamente, riclassificherà ed organizzerà sulla base di caratteristiche che questi oggetti hanno in comune senza avere bisogno di ulteriori informazioni.

	Queste regole tendono a minimizzare la \emph{distanza} interna a ciascun gruppo ed a massimizzare quella tra i gruppi stessi.

	La distanza è una qualsiasi funzione $d:X \times X \to \mathbb{R}$ che soddisfa:
	\begin{align*}
		d(x,y) &\geq 0 \\
		d(x,y) &= 0 \iff x=y \\
		d(x,y) &= d(y,x)
	\end{align*}

	La scelta della distanza influenza drasticamente la forma dei cluster poiché i rapporti tra le varie distanze possono cambiare totalmente. Tra le più comuni sono presenti la \emph{distanza euclidea} e la \emph{distanza di Manhattan}.

	Non esiste un algoritmo in grado di raggruppare assolutamente in modo migliore rispetto ad un altro, infatti esistono tecniche specifiche per ogni tipologia di dato, da quello statistico a quello sociale.

	Ci si può ispirare a molteplici nozioni per il raggruppamento: dalla creazione di gruppi caratterizzati da una piccola distanza tra i singoli membri, all’utilizzo di particolari distribuzioni statistiche.

	Molti degli algoritmi usati per fare clustering godono di alcuni tratti in comune che ci portano a definire dei \emph{modelli}.

	I tipici modelli di clustering sono:
	\begin{itemize}
		\item Partizionale
		\item Gerarchico
		\item Spectral
		\item Altri modelli
	\end{itemize}

	\input{clustering_partizionale}
	\input{clustering_gerarchico}
	\input{clustering_spectral}
	\input{clustering_altri_modelli}
